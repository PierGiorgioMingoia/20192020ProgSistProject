C'era una volta un bambino di 53 anni di nome Billybombo. I suoi genitori la avevano abbandonato quando aveva appena 37 anni, quindi Billybombo era dovuto sopravvivere nel mondo ostile potendo contare solo su sè stesso.
A Billybombo piaceva passeggiare di sera lungo il viottolo di casa sua, e dato che dormiva su una panchina del parco il suo viottolo era un marciapiedeche collegava la fontanta al laghetto delle anatre.
Non passava sera senza che Billybombo cogliesse l'occasione di andare a caccia di vecchi giornali per imbottire un po' la sua tuta da ginnastica delle medie, che a onor del vero iniziava a stargli un po' strettina, anche se lui non lo voleva ammettere.
Viveva ormai lì da quasi 7 anni, e sentiva ormai di fare parte di quella grande famiglia che era la fauna del parco. Riusciva a capire se nel laghetto era rimasto un pezzo di pane solo guardando il volo dei tanti uccelli che abitavano le fronde degli alberi.
